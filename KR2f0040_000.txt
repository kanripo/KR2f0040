# -*- mode: mandoku-view; -*-
#+TITLE: 名臣經濟錄
#+DATE: 2015-08-24 22:33:57.305537
#+PROPERTY: ID KR2f0040
#+PROPERTY: BASEEDITION WYG    
#+PROPERTY: JUAN 提要
<pb:KR2f0040_WYG_000-1a>¶
欽定四庫全書　　　　　史部六¶
　名臣經濟録　　　　　　詔令奏議類二(奏議之/屬)¶
　　提要¶
　　　　(臣/)等謹案名臣經濟録五十三卷明黄訓編¶
　　　　訓歙縣人嘉靖已丑進士官至副都御史是¶
　　　　書輯洪武至嘉靖九朝名臣經世之言中闕¶
　　　　建文一朝以革除諱之也分十門凡開國一¶
　　　　卷保治十卷内閣四卷吏部四卷户部五巻¶
<pb:KR2f0040_WYG_000-1b>¶
　　　　禮部七巻兵部十三巻刑部三巻工部五巻¶
　　　　都察院通政司大理寺共一卷每門各有子¶
　　　　目開國保治二門以時代為序吏禮兵工四¶
　　　　部各以所屬四司分四類户部分圖志田土¶
　　　　賦役給賜黄冊屯田婚姻糧運禄俸鹽法茶¶
　　　　法課程賑恤十三類刑部分律例論奏題奏¶
　　　　雜論四類以二部諸司皆以省分無専掌一¶
　　　　事者也内閣無子目百司之總無不該也都¶
<pb:KR2f0040_WYG_000-2a>¶
　　　　察院通政司大理寺亦無子目篇帙寡也明¶
　　　　永樂間勅黄淮等編歴代名臣奏議至元而¶
　　　　止雖門目浩繁不無冗雜而二千年訏謨碩¶
　　　　畫歴歴可徴是編所載如陶安傳劉基行狀¶
　　　　蹇義墓誌李東陽年譜諸篇兼紀言行漢府¶
　　　　趙府石亨曹吉祥之變諸篇併録時事以及¶
　　　　謝鐸焉用彼相說之類旁及雜文邱濬大學¶
　　　　衍義補之類至節取所著之書不純為奏議¶
<pb:KR2f0040_WYG_000-2b>¶
　　　　之體故但以經濟録為名其實奏議居十之¶
　　　　九與淮等所編時代相接頗足以資考鏡今¶
　　　　附之奏議類中其間如湖廣碑録之類間有¶
　　　　濫収或亦朱子名臣言行録取吕惠卿趙汝¶
　　　　愚名臣奏議不遺章惇秦檜之意分别觀之¶
　　　　可矣乾隆四十四年二月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
